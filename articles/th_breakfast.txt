การที่เราไม่รับประทานอาหารเช้านั้นจะทำให้ระบบการทำงานของร่างกายผิดปกติ กล่าวคือ เมื่อเราตื่นขึ้นมา ระดับน้ำตาลในเลือดที่มีหน้าที่กระตุ้นการทำงานของกล้ามเนื้อและสมองจะต่ำ อาหารเช้าจะทำให้ระดับน้ำตาลในเลือดเป็นปกติ เนื่องจากอาหารเช้ามีสารอาหารที่จำเป็นต่อร่างกาย เมื่อเรารับประทานอาหารเช้า เราจะได้รับวิตามินและสารอาหารจากอาหารที่เรารับประทานเข้าไป เช่น นม ธัญพืช หรือผลไม้ แต่ถ้าเราข้ามอาหารเช้าไป ร่างกายจะไม่ได้รับพลังงาน ทำให้ไม่มีพลังงานเพื่อนำไปใช้เลี้ยงส่วนต่าง ๆ ของร่างกาย นอกจากนี้เราจะกินอาหารในมื้อต่อไปมากขึ้น เมื่อเราไม่ได้รับประทานอาหารเช้า ซึ่งนำไปสู่ภาวะน้ำหนักเกินได้